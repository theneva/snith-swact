# Bakgrunn for ekstraordinært studentrådsmøte og årsmøte i Studentsamfunnet NITH

Det er tydelig at dette møtet ikke burde vært nødvendig, så dette dokumentet gir litt kort bakgrunn for dagens situasjon.

- Fusjonen foregikk ved at NITH kjøpte opp Westerdals og NISS, som ble fusjonert inn i NITH. Dette førte ikke til opprettelse av en ny skole som antatt av arbeidsgruppa for fusjonen av studentsamfunnene, men til at resultatet av fusjonen (Westerdals Oslo ACT) eksisterer under samme organisasjonsnummer som tidligere NITH.
- Som en følge av forrige punkt, ble alle studenter ved tidligere Westerdals og NISS medlemmer av Studentsamfunnet NITH.
- Studentsamfunnet ved Westerdals Oslo ACT (SWACT) ble opprettet som et eget organ under allmøte, i stedet for å være en endring av det eksisterende Studentsamfunnet NITH som stiller krav til _årsmøte_ for å gjennomføre denne typen endringer.
- Vi må avholde et årsmøte i Studentsamfunnet NITH for å gjennomføre endringer av navn og vedtekter, så SWACT kan meldes inn til Brønnøysundregisteret og fungere som en virkelig organisasjon.

Jeg (Martin Lehmann) beklager på vegne av arbeidsgruppa for fusjonen av studentsamfunnene at denne situasjonen har oppstått, men den vil altså løses dersom alt går som det skal under dette møtet, 5. november 2015.

